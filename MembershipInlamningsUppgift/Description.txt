2020-12-02
Jag började med att skapa en skiss för hur jag ville att mitt program skulle se ut, samt ett separat program för att få kladda ned mina tankar, 
på så sätt hade jag förbestämt mina variabel- och metodnamn. Jag försöker alltid att namnge både variabler och metoder så att de beskriver vad jag vill att
de ska innehålla eller genomföra.

2020-12-04
Jag började med att skapa mitt program för hur tillgängligheten skulle fungera, i detta fall behöver användaren ange korrekt sträng för att få tillgång till huvudmenyn.
Jag implementerade att användaren skulle få tre försök på sig innan programmet avslutas om felaktig sträng angivits och skapade en metod för att kontrollera svaret.
Vid rätt svar kallas metoden för MainMeny. 

2020-12-04
I MainMeny har jag valt att lägga in alternativen i en Array, då jag visste hur många platser jag ville ha i min meny, i detta fall 4 stycken då jag även 
ville lägga till möjligheten att användaren kan lägga till sig själv som medlem. Jag använde mig utav en for-loop för att loopa igenom alternativen då det blir
lättare att hålla koll på vilket index du är på i iterationen, för användarvänlighet valde jag att ta med "+1" så att inte alternativen börjar på 0. Därefter
möjligheten att ange vad man skulle vilja göra baserat på menyval, användarens val skickas sedan vidare i en switch-sats för att lotsa dem vidare.

Jag skapade upp en klass "Members", denna klass skulle innehålla 10 generella fakta om alla medlemmar, jag skapade därav 10 privata strängar och integer, 
för att lagra datan för varje medlem. Jag valde att endast ge användaren "läsmöjlighet", genom att skapa lika många propertys med Get-egenskap. 

Jag valde att lägga till en konstruktor som tar in samtliga parametrar för åtkomlighet vid skapandet av en ny instans inom huvudprogrammet.

Skapade sedan separata metoder för möjligheten att introduceras till alla nuvarande medlemmar, lägga till sig själv som medlem, ta bort en medlem,
eller att "logga ut" - där programmet avslutas.

Metod ShowMembers() - för denna metod har du möjlighet att se alla nuvarande medlemmar, i detta fall valde jag att använda mig utav en foreach-loop för att gå 
igenom medlemmarna en för en, i detta fall kändes foreach mer passande. 

Metod CreateNewMember() - ger en möjlighet för användaren att lägga till sig själv som medlem genom att svara på samma frågor som övriga medlemmar har. 
den nya medlemmen sparas sedan i en lista tillsammans med de andra. 

Metod DeleteMember() - ger en möjlighet för användaren att ta bort en medlem, då listan "memberList" är 0 indexerad valde jag att sätta nummergivning för iterationen på
+1, så att det blir tydligt, för att valet ska stämma överens med användarens val av nummer, så behövde jag istället ange index till -1.
Detta för att försäkra att korrekt medlem blir borttagen. Här kändes en for-loop mest lämplig.

2020-12-05
Jag valde att lägga till ytterligare en metod: 

ParseUserInput() - Konverterar användarens input från sträng till nummer, om lyckas så retuneras talet, om inte så ombedes användaren att prova igen. Detta för att försöka
undvika fel vid inmatning under run-time. Metoden återanvänds på samtliga ställen där användaren ombedes att fylla i en uppgift eller göra ett val baserat på nummerordning.